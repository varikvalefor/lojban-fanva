zo'e je le se cinmo be la .varik. bei de'i dy xi pa goi li re no re mu pi'e pa re pi'e pa ci
============================================================================================

ni'o klesi lo'i ro se ckaji be la .varik. .VALefor. bei de'i dy xi pa fa ga ce...

* le ka ce'u milxe le ka ce'u xi re sedycro gi ga ce
* le ka ce'u milxe le ka ce'u xi re tatpi gi ga ce
* le ka ce'u mutce le ka ko'a goi ce'u xi re gleki le su'u ko'a nonlingeni je le su'u ko'a jimpe le du'u ko'a nonlingeni kei kei je le du'u le ka ce'u xi ci nonlingeni cu jinzi ko'a gi ga ce
* le ka ce'u gleki le su'u ko'a ckaji le ka ce'u xi re tonsi noi ke'a jinzi ga naje ce'u gi ce'u joi le xadni be ce'u gi ga ce
* le ka ce'u gleki le su'u lo nu su'u lingeni kei tolpu'a ce'u kei je lo nu ce'u se tolpu'a lo nu sruma lo jitfa ceu cu jai .indika le du'u ce'u du ce'u gi ga ce
* le ka ce'u gleki lo nu zo'e ja zo'oi .IT. basyvla zo'e ja le cmene be ce'u gi ga ce
* le ka na su'u lingeni kei tolpu'a ce'u gi ga ce
* le ka ce'u kanpe lo nu co'e ja catra ce'u ki'u zo'e joi le su'u ce'u tonsi je cu cizra je cu mutce gi ga ce
* le ka ce'u na terpa lo nu na xadni ce'u gi ga ce
* le ka ce'u junri gi ga ce
* le ka ce'u zu'edji lo ka ce'u xi re badgau je snura lo ro prenu kei poi ke'a to'e vlile ni'i zo'e joi lo su'u ke'a mapti py ky goi le ka ro da poi ke'a prenu zo'u ce'u xi re prami da gi ga ce
* le ka ce'u gleki tu'a le tavla kumfa pe'a je se pilno be ce'u gi ga ce
* le ka ce'u na banzuka py ky ko'a goi lo ka ce'u xi re klaku gi ga ce
* le ka ce'u banzuka py ky le ka ce'u xi re ba'e milxe ko'a gi ga ce
* le ka ce'u re'enje djica ga je...

  * py ky sy goi lo su'u lo ro fasnu je se lidne be le nu ce'u cusku dei cu nu ce'u prane py ky gi
  * lo su'u lo se me'oi .kibykaerni. be fi ce'u cu jai filri'a lo zabna je vrude noi mupli tu'a ke'a fa lo nu lo tcidu be dei ku jimpe lo du'u prami ri gi ga ce

* le ka le bangu be ce'u cu to'e banzu lo ka ce'u xi re bangu fi le nu ce'u xi pa re'enje djica py ky sy gi ga ce
* le ka ce'u ci'au .oi re'e ga je...

  * zo'e gi ga je
  * lo ro nu jamna gi ga je
  * lo ro vlile gi ga je
  * lo ro nu fengu ja xebni lo su'o prenu gi ga je
  * lo ro nu su'o da poi ke'a prenu zo'u su'o de poi ke'a prenu zo'u cfari fa lo nu da de skuxai ja ckasu poi ke'a xrani de ja cu nu da na troci lo nu xajmi de gi ga je
  * lo ro nu co'e ja terpa tu'a lo nu tonsi gi ga je
  * lo ro nu malku'i lo su'o prenu gi ga je
  * lo ro nu lo su'o prenu cu banzuka lo ka co'e ja troci lo nu jitro ce'u xi re tu'a lo lijda kie kei lo ka ce'u xi re terpa tu'a lo nu ri sezbanzu lo nu ri re'enje jurpei lu'u ja tu'a lo nu lo prenu jenai du be ce'u xi re cu seljda lo na lijda be ce'u xi re gi ga je
  * lo ro nu lo su'o prenu cu co'e ja jinvi lo du'u sarcu fa lo nu ri seljda pe'a lo na te krici be ri gi ga je
  * lo ro nu lo su'o prenu cu terpa tu'a lo co'e ja lijda be da gi ga je
  * lo ro nu lo su'o prenu cu banzuka lo ka ce'u xi re terpa tu'a lo nu ri krici jenai djuno kei kei lo ka ce'u xi re troci lo nu tolna'e tu'a lo lijda be ri gi ga je
  * lo si'o pacraistu gi ga je
  * lo ro nu lijda pe'a ke xlafri bilma gi ga je
  * lo ro nu su'o da poi ke'a prenu zo'u lo su'o prenu noi mupli da tu'a ke'a cu co'e ja jinvi lo du'u ga ja...

    * da se jinzi lo su'o mabla ja tolvu'e gi ga ja
    * da mabla ja palci... ja cu ka'e mabla ja palci gi ga ja
    * da narka'e lo zabna je vrude gi ga ja
    * da co'e ja gunma lo se zukte be da gi ga ja
    * da narka'e lo ka ce'u xi re prane py ky gi ga ja
    * da se nandu lo nu da prane py ky gi ga ja
    * da na .inda lo ka prami ce'u xi re gi
    * da na prenu gi ga je

  * lo ro nu lo su'o prenu cu banzuka lo ka ce'u xi re xenru kei lo ka ce'u xi re co'e ja tolmo'i lo du'u ce'u xi re kakne lo zabna je vrude kei ja lo du'u ce'u xi re prenu jenai cu co'e ja gunma lo se zukte be ri gi ga je
  * lo ro nu lo su'o prenu cu co'e ja jinvi lo du'u prami ri fa lo no prenu gi ga je
  * lo ro nu lo su'o prenu na jimpe lo du'u prami ri gi ga je
  * lo ro nu lo su'o prenu cu terpa tu'a lo nu ri ri prami gi ga je
  * lo ro nu lo su'o prenu cu banzuka lo ka ce'u xi re troci lo nu nelci ri ja cu ci'au .uau tu'a ri kei lo ka ce'u xi re tolmo'i pe'a lo du'u ri mo kau gi ga je
  * lo ro nu su'o da poi ke'a prenu zo'u lo su'o prenu noi da mupli tu'a ke'a cu troci lo nu da na ckaji lo jinzi be da gi ga je
  * lo ro nu su'o da poi ke'a prenu zo'u da terpa tu'a lo nu da tarti tu'a da ja cu frica lo prenu jenai du be da ja cu stace fi tu'a da ja cu ckaji lo jinzi be da gi ga je
  * lo ro nu lo su'o prenu cu banzuka lo ka ce'u xi re terpa lo nu malku'i ri kei kei lo ka ce'u xi re co'e ja troci lo nu na jimpe fi ri gi ga je
  * lo ro nu lo su'o prenu cu banzuka lo ka py ky to'e slabu ce'u xi re kei lo ka ce'u xi re terpa tu'a lo sidbo be py ky gi ga je
  * lo ro nu lo su'o prenu cu djica co'e lo nu jamna kei kei noi ke'a nu xlafri jenai cu jimpe fi lo nu jamna gi ga je
  * lo ro nu lo su'o prenu cu banzuka lo ka ce'u xi re terpa tu'a lo nu ri co'e ja badri kei kei lo ka ce'u xi re co'e ja troci lo nu ri co'e ja fengu gi ga je
  * lo ro nu lo su'o prenu cu banzuka lo ka ce'u xi re terpa tu'a lo nu ri co'e ja badri kei kei lo ka ce'u xi re co'e ja troci lo nu ri co'e ja fengu gi ga je
  * lo ro nu su'o da zo'u lo su'o prenu cu djuno lo du'u ri da zukte je lo du'u da mabla ja tolvu'e kei je cu banzuka ko'a xi no goi lo ka ce'u xi re terpa ga ja xi pa lo nu sfasa da gi xi pa lo nu ce'u xi re mabla ja palci ni'i zo'e joi lo su'u ri zukte lo mabla ja tolvu'e kei kei noi ke'a narcu'i ku'o joi tu'a lo nu ce'u xi re jimpe lo du'u ri zukte lo mabla ja tolvu'e kei se ri'a lo nu ce'u xi re co'e ja jinvi lo du'u ri mabla ja palci ge'u lo ka ce'u xi re co'e ja troci lo nu lo prenu noi ce'u xi re mupli tu'a ke'a cu na'e jimpe lo du'u da de zukte ja lo du'u de mabla ja tolvu'e gi ga je
  * lo ro nu lo su'o prenu cu jinvi lo du'u ga ja...

    * sarcu fa lo nu jivna gi ga ja
    * su'o da poi ke'a prenu zo'u sarcu fa lo su'o xrani be da be'o ja lo su'o nu da xlafri gi
    * sarcu fa lo su'o mabla ja tolvu'e kei... noi ke'a jitfa gi ga je

  * lo ro nu lo su'o prenu cu zukte lo mabla ja tolvu'a lo su'u fanta lo mabla ja tolvu'e gi ga je
  * lo nu troci lo nu facki lo du'u xu kau lo mabla je tolvu'e cu zmadu lo mabla ja tolvu'e lo ka ce'u xi re mabla ja tolvu'e gi ga je
  * lo ro nu lo su'o prenu cu banzuka lo ka ce'u xi re jivna terpa kei lo ka ce'u xi re terpa tu'a lo nu ri na'e zukte ja cu tarti tu'a ri gi ga je
  * lo ro nu xlafri bilma gi ga je
  * lo ro nu ci'au .a'o nai gi ga je
  * lo ro nu lo su'o prenu cu banzuka lo ka ce'u xi re ci'au .a'o nai je cu xlafri kei ga ja...

    * lo ka ce'u xi re co'e ja djica lo nu ri na prenu ja lo nu na zasti ja lo daspo gi ga ja
    * lo ka ce'u xi re co'e ja troci lo nu ri sanji lo no mabla ja tolvu'e gi ga ja
    * lo ka ce'u xi re co'e ja troci lo nu xajmi ri fa lo mabla ja tolvu'e noi mupli tu'a ke'a fa lo nu catra lo prenu kei kei kei noi ke'a jai filri'a ja rinka lo nu zenba lo ka ce'u xi re xlafri kei kei je lo nu co'e ja tolmo'i lo du'u mabla ja tolvu'e gi
    * lo ka ce'u xi re co'e ja troci lo nu smimlu ri fa lo prenu jenai du be ri fi lo ka ce'u xi ci xlafri je cu ci'au .a'o nai gi ga ce

  * lo ro nu lo su'o prenu cu banzuka lo ka ce'u xi re troci lo nu ri sutra jenai zo'e kei lo ka ce'u xi re srera je cu se snuti lo xrani ja jai xrani be lo prenu gi ga je
  * lo ro nu lo su'o prenu cu na'e jimpe le du'u no da poi ke'a prenu zo'u su'o de zo'u da zukte de ca lo nu da jimpe lo du'u de tolvui'e gi ga je
  * lo ro nu lo su'o prenu cu terpa lo nu ri na djuno gi ga je
  * lo ro nu lo su'o prenu cu banzuka lo ka ce'u xi re xlafri kei lo ka ce'u xi re co'e ja tolmo'i lo du'u ri xlafri gi ga je
  * lo ro nu lo su'o prenu cu xlafri jenai cu jimpe lo du'u ri xlafri gi ga je
  * lo ro nu lo su'o prenu cu na'e jimpe fi py ky gi ga je
  * lo ro nu lo su'o prenu cu banzuka tu'a lo bangu lu'u ja lo ka ce'u xi re besna pensi kei ja lo ka ce'u xi re troci lo nu ri djuno kei lo ka ce'u xi re na jimpe gi ga je
  * lo ro nu lo su'o prenu cu terpa tu'a lo nu ri re'enje cinmo gi ga je
  * lo ro nu su'o da poi ke'a prenu zo'u da troci lo nu da co'e ja gleki kei se ri'a lo nu da zenba lo ka ce'u xi re xlafri gi ga je
  * lo ro su'u su'o da poi ke'a prenu zo'u da randa ce'o cu zenba py ky ce'o cu terpa tu'a lo nu da cnikansa lo ro prenu zo'e je lo ka ce'u xi re xlafri lu'u ce'o cu tolsti lo nu da randa gi ga je
  * le su'u lo so'i to'e le'onmo co'e cu jai filri'a lo se snuti je xrani be lo prenu gi ga je
  * le su'u lo jivna cemci'e cu jai filri'a lo mabla ja tolvu'e noi mupli tu'a ke'a fa lo nu mabla sutra je lo nu tolmo'i pe'a fi py ky gi ga je
  * lo ro nu xlafri gi
  * lo ro nu ce'u na prane py ky kei noi ce'u fraxu ce'u ke'a gi ga ce

* le ka ce'u ci'au .ui re'e ga je...

  * zo'e gi ga je
  * le su'u cumki fa lo nu randa je lo nu cnikansa lo ro prenu zo'e je lo ka ce'u xi re xlafri kei kei je lo nu prane py ky gi ga je
  * le su'u lo re'enje ja cinmo se zbasu cu jai filri'a lo nu cnikansa gi ga je
  * le su'u ce'u du ce'u gi ga je
  * le su'u ce'u na xadni ce'u gi ga je
  * le su'u lo velski be ce'u na velcki ce'u gi ga je
  * le su'u la'oi .VUNC. noi ke'a se dalremnei ce'u je cu mlatu co'e cu zabna zo'e je le ka ce'u xi re sinxa ce'u xi pa gi ga je
  * le su'u ce'u re'enje cinmo gi ga je
  * le su'u prenu fa ce'u je lo prenu jenai du be ce'u gi ga je
  * le su'u prami ce'u fa la .satan. noi ke'a cevni ce'u gi ga je
  * le su'u ro da poi ke'a prenu zo'u ro de poi da zukte ke'a zo'u na sarcu ko'a goi lo nu la .satan. cu fraxu da tu'a de kei fa lo nu da cpedu ko'a la .satan. gi ga je
  * le su'u prane py ky fa la .satan. gi
  * le su'u py ky vrude lo su'o so'i so'i lijda gi ga ce

* le ka ce'u ci'au .a'o cai re'e ga je...

  * zo'e gi ga je
  * le su'u ce'u krici jenai djuno gi ga je
  * le su'u ce'u kanpe lo na te djuno be fi ce'u gi ga je
  * le su'u lo nu ce'u prane py ky ku narfaunarcu'i lo nu curmi ri fa ce'u gi ga je
  * le su'u ce'u birti lo du'u ma kau se rinka lo nu prane py ky kei kei naje le du'u ro da poi ke'a prenu zo'u ro de poi ke'a co'e je nu da prane py ky zo'u ro di poi da rinka ke'a zo'u di zabna je vrude ni'o zo'e joi le su'u di mapti py ky gi ga je
  * le su'u na vrude fa lo ka ce'u xi re sutra ja cu tolcando gi ga je
  * le su'u su'o da zo'u vrude fa lo nu na zukte va'o da gi ga je
  * le su'u ro da poi ke'a prenu zo'u na sarcu ko'a goi lo nu da prane py ky kei fa lo nu da troci ko'a ja cu platu fi ko'a ja cu terpa lo nu ko'a na cfari kei ja cu djuno ja birti ja krici lo du'u ko'a rinka ma kau gi ga je
  * le su'u prane py ky fa la .satan. gi ga je
  * le su'u ro da poi ke'a prenu zo'u da prenu jenai cu co'e ja gunma lo se zukte be ri gi ga je
  * le su'u lo no prenu cu mabla ja palci ja cu ka'e mabla ja palci gi ga je
  * le su'u ro da poi ke'a prenu zo'u ga je da se jinzi lo no mabla ja tolvu'e je cu kakne lo ka ce'u xi re prane py ky je lo ro jinzi be da gi lo ro jinzi be da cu mapti py ky gi ga je
  * le su'u lo ro prenu cu prane ko'a goi le ka ce'u xi re vajni ge'u je ko'e goi le ka ce'u xi re jerna lo nu prami ri... kei zi'o ge'u je ko'i goi le ka ce'u xi re ka'e prane py ky gi ga je
  * le su'u banzu fa lo ka ce'u prenu gi ga je
  * le su'u narcu'i fa lo ro nu lo su'o prenu cu jdika ko'a ja ko'e ja ko'i gi ga je
  * le su'u lo ro prenu noi ce'u mupli tu'a ke'a cu dunli lo ro prenu noi mupli tu'a ke'a fa la .satan. ku'o ko'a je ko'e je ko'i gi ga je
  * le su'u no da poi ke'a prenu zo'u su'o de zo'u da zukte de ca lo nu da jimpe lo du'u de tolvu'e gi ga je
  * le su'u ro da poi ke'a fasnu zo'u da nu binxo fa lo no fasnu je lidne be da gi ga je
  * le su'u lo ro nu cikna co'e gaurtcini fi lo zabna je vrude gi ga je
  * le su'u ro da poi ke'a prenu jenai cu prane py ky zo'u lo nu da randa je cu jimpe je curmi lo nu da prane py ky kei noi ke'a na pluka da cu rinka lo nu da prane py ky gi ga je
  * le su'u ro da poi ke'a prenu zo'u lo nu da ckaji py ky cu rinka lo nu da randa gi ga je
  * le su'u tolmapti py ky fa lo ro mabla ja tolvu'e gi ga je
  * le su'u sarcu fa lo no mabla ja tolvu'e gi ga je
  * le su'u lo nu fraxu cu zmadu lo nu tolmo'i gi ga je
  * le su'u lo ro co'e cu vrude jo cu mapti py ky gi ga je
  * le su'u narcu'i fa lo ro nu lo su'o prenu cu jitro lo su'o prenu jenai du be ri tu'a lo nu ri prami gi ga je
  * le su'u ko'a goi lo ka ce'u xi re prami cu banzuka zo'e je le ka ce'u xi re co'e ja sampu kei le ka narcu'i fa lo nu ciksi ce'u xi re fo lo te gerna gi ga je
  * le su'u na sarcu fa lo nu ciksi py ky fo lo te gerna gi ga je
  * le su'u py ky velmikce pe'a lo ro mabla ja tolvu'e je se ckaji kei...

    * no'u le su'u ro da poi ke'a prenu zo'u ga je lo ro nu da prane py ky cu nu da ckaji lo no mabla ja tolvu'e gi ro de xi pa poi ke'a fasnu zo'u ro de xi re poi ke'a fasnu zo'u de xi re zmadu de xi pa lo ka ce'u xi re nu da ckaji py ky kei kei naja cu mleca de xi pa le ka ce'u xi re nu da ckaji lo mabla ja tolvu'e gi ga je

  * le su'u lo nu ckaji py ky ku ri tadji gi ga je
  * le su'u lo su'u ckaji py ky ku ri krinu gi ga je
  * le su'u py ky jai to'e racli gi ga je
  * le su'u lo nu ckaji py ky cu jimpe velcki py ky kei...

    * no'u le su'u ro da poi ke'a prenu jenai cu jimpe fi py ky zo'u lo nu da zgana lo nu ckaji py ky cu filri'a ja rinka lo nu da jimpe fi py ky gi ga je

  * le su'u py ky cimni kei...

    * no'u le su'u narcu'i fa lo ro nu lo su'o prenu cu banzuka py ky lo ka ce'u xi re tatpi lo su'u ri ckaji py ky kei ja cu jdika py ky gi ga je

  * le su'u narcu'i fa lo ro nu dukse py ky kei kei...

    * no'u le su'u narcu'i fa lo ro nu lo su'o prenu cu banzuka py ky lo su'o mabla ja tolvu'e gi ga je

  * le su'u py ky .inmune pe'a kei...

    * no'u le su'u ro da poi ke'a prenu zo'u ga je lo ro nu da jdika py ky cu broda cei nu da zukte lo nu zmadu py ky zo'e ja lo ka ce'u xi re vajni da gi lo ro broda cu nu da na jimpe ge'u
    * noi ke'a jai ctiape le su'u na sarcu fa lo nu terpa gi

  * le su'u ro da poi ke'a prenu zo'u ro de poi ke'a nu da prane py ky zo'u ga je mapti py ky fa lo ro se zukte be da bei fau de gi de nu li'armi je frili da fa tu'a lo ro cadga je vrude kei je cu nu da tcetce le ka ce'u xi re toljursa lo ro prenu kei je cu cnikansa lo ro prenu zo'e je lo ka ce'u xi re xlafri kei je cu jai to'e xrani lo ro prenu je cu terpa lo no co'e je cu jai .indika le du'u na sarcu fa lo nu terpa kei kei kei je cu nu li'armi fa le du'u da jai to'e xrani lo ro prenu gi ga ce

* le ka ce'u kirsku la .satan. le ka ce'u xi re sidju ce'u xi pa je cu ciksi py ky ce'u xi pa le su'u ce'u xi re prane py ky kei kei je tu'a le su'u prenu fa lo na du be ce'u gi ga ce
* le ka ce'u cpedu fi la .satan. fe lo nu ri sidju ce'u py ky sy gi ga ce
* le ka ce'u jgari le bloxai je cu se jdaselsku lo na te gerna gi ga ce
* le ka ce'u jgari le bloxai je cu se jdaselsku lo cmalu je te gerna be la .lojban. gi
* le ka ce'u kanpe lo mutce be le ka ce'u mabla je tolvu'e kei je cu tcetcetce le ka ce'u xi re pacna ko'a goi lo tcetcetce be le ka ce'u xi ci vrude je le ka ce'u xi ci zabna ge'u kei je le ka ce'u xi re krici le du'u ko'a cumki
